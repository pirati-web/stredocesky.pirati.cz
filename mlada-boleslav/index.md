---
layout: ms
title: Místní sdružení Mladá Boleslav
description: Místní sdružení Mladá Boleslav
keywords: piráti, místní sdružení, Mladá Boleslav
mail: petra.smutna@pirati.cz
facebook: PiratiMB
forum: https://forum.pirati.cz/viewforum.php?f=737
predsednictvo:
 - funkce: předsedkyně
   jmeno: Bc. Petra Smutná
 - funkce: 1. místopředseda
   jmeno: Filip Dítě
 - funkce: 2. místopředseda
   jmeno: František Kopřiva
mandat-do: 03.02.2021
volba: https://forum.pirati.cz/viewtopic.php?p=603893#p603893
---
[{% asset 'https://a.pirati.cz/stredocesky/img/ms/mlada-boleslav/top.png' alt='MS Mladá Boleslav' %}](https://nalodeni.pirati.cz/)

## Aktuality
* **Pirátská grilovačka** – připravujeme, sleduj náš Facebook

## Kdo jsme?
MS Mladá Boleslav založil František Kopřiva s Dominikou Michailidu a s naším tehdejším členem Luborem Jenčkem v roce 2014, takže letos slavíme pětileté výročí.
Od té doby uplynulo mnoho vody, František Kopřiva je dnes poslancem dolní komory Parlamentu ČR a Dominika Michailidu zastupitelkou obce Krnsko. Naše sdružení se rozrostlo na úctyhodné čtyři členy a několik aktivních příznivců. Za jeden z posledních úspěchů považujeme fakt, že komunální volby 2018, do kterých jsme nekandidovali, nám vynesly jedno křeslo v komisi Magistrátu Mladá Boleslav. 
Chceš s námi tvořit dějiny? Napiš nám na Facebook, zavolej, napiš e-mail nebo nejlépe – přijď na naši akci.

# Lidé
### Petra Smutná
Je předsedkyní místního sdružení Mladá Boleslav a členkou Republikového výboru Pirátů.
Narodila se v Mladé Boleslavi, kde trvale žije. Ač pochází z lékařské rodiny, zvolila si jinou profesní dráhu a v r. 2002 získala bakalářský titul v oboru Podniková ekonomika na Fakultě sociálně ekonomické Univerzity J. E. Purkyně v Ústí nad Labem.
Již při studiích pracovala na hlavní zaměstnanecký poměr, a to v oblasti bankovnictví – pojišťovnictví, kde během čtrnácti let postupně získala a dále prohloubila znalosti z oboru financí se saměřením na investování do cenných papírů. Začínala jako asistentka Náměstka generálního ředitele v České pojišťovně, odkud odešla do eBanky a poté do Komerční banky sbírat obchodní a postupně i manažerské zkušenosti. Tyto zúročila zejména v ČP Invest na pozici Regionální ředitelky, kde měla na starosti tým více než 200 obchodníků a manažerů skupin a následně v Oberbank jako vedoucí filiálky, kterou personálně stabilizovala a vrátila ze ztrátovosti do kladných čísel. Podílela se také na rozvoji rodinné firmy spravující síť stomatologických klinik, která před svým prodejem v r. 2014 patřila v ČR ve svém oboru mezi největší.
Nyní řeší přestupky v oblasti majetku, podnikání, občanského soužití, veřejného pořádku a proti pořádku ve státní správě, a svůj čas rozkládá mezi práci rodinu a Piráty. Ráda čte knihy, navštěvuje divadelní představení a výstavy, lyžuje, cestuje po historicky zajímavých místech a vzhledem ke své profesi intenzivně studuje právo. 

### František Kopřiva
Poslanec Parlamentu ČR, člen Republikového výboru Pirátů.
Rodilý Boleslavák odmaturoval v roce 2015 na Gymnáziu Dr. Josefa Pekaře v Mladé Boleslavi a nyní vykonává poslanecký mandát ve Sněmovně České republiky.
Mezi jeho záliby patří rozšiřování si obzorů, hudba, filmy, knížky, hry, tvůrčí psaní, cestování, věda, sport a samozřejmě politické dění, světové i domácí.
Do Pirátské strany vstoupil ve svých 18 letech, na jaře 2014. Již předtím pomáhal jako příznivec s kontaktními kampaněmi. Je aktivním členem Zahraničního odboru a pracovní skupiny Mezinárodní vztahy. Působil v předsednictvu středočeského krajského sdružení, od roku 2015 je členem Republikového výboru a v roce 2017 se stal poslancem ČR za Středočeský kraj.

### Dominika Michailidu
Členka Pirátů od r. 2012, je bývalou místopředsedkyní strany, expředsedkyní Středočeského kraje a vedoucí krajského expertního týmu Zemědělství. Dnes působí v zastupitelstvu obce Krnsko.
V r. 2007 dokončila studium Textilní tvorba na Univerzitě J. E. Purkyně v Ústí nad Labem a s manželem obhospodařuje rodinnou farmu. Ve volném čase maluje a angažuje se v místním spolku Krnsko.

### Filip Dítě
Další rodilý Boleslavák, místopředseda mladoboleslavského sdružení a bývalý koordinátor dobrovolníků u Pirátů Středočeského kraje.
V pracovním životě se nenudil. Po vyučení pracoval 3 roky v logistice, poté 5 let sbíral zkušenosti jako barman, aby se k logistice opět vrátil. V roce 2018 pracoval na pozici krajského koordinátora dobrovolníků. Mezi jeho zájmy patří hudba, práce s PC, rád se podívá na dokumenty nebo posedí s přáteli. 

