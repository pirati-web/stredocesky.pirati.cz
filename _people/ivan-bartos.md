---
uid: ivan.bartos
name: Ivan Bartoš
titles:
  before: PhDr.
  after: Ph.D.
category:
  - poslanec
description: poslanec Parlamentu ČR
img: people/ivan-bartos.jpg
#ordPoslanec: 1
asistenti:
  - name: Mgr. Věra Marušiaková
    position: Asistent
    mail: vera.marusiakova@pirati.cz
mail:
  - ivan.bartos@pirati.cz
mob:
  - +420 603 415 378
profiles:
  facebook: https://www.facebook.com/ivan.bartos.37
  twitter: https://twitter.com/IvanCzechPir8
  web: https://www.pirati.cz/lide/ivan-bartos/
office:
  - address: Jiřího náměstí 39, 290 33 Poděbrady
    name: Poslanecká kancelář
    opening: "Pondělí 14:00 - 18:00, objednání návštěvy: kancelar-podebrady@pirati.cz nebo 778 111 462"
---
**Ivan Bartoš** (* 20. března 1980) je předseda České pirátské strany a poslanec PSP ČR za Středočeský kraj. Stojí v čele Výboru pro veřejnou správu a regionální rozvoj PSP ČR. Členem Pirátů se stal v době jejich vzniku, v roce 2009.  Narodil se a vyrůstal v Jablonci nad Nisou, od roku 1999 žije v Praze. Maturoval ve Spojených státech amerických, následně složil také českou maturitní zkoušku na Gymnáziu U Balvanu v Jablonci nad Nisou. Vystudoval Ústav informačních studií a knihovnictví na Filozofické fakultě Univerzity Karlovy v Praze. V roce 2005 získal titul PhDr. v oboru informační věda a dále pokračoval ve studiích jako interní doktorand se specializací na databázové modely, databázové systémy a informační služby internetu. Studium zakončil získáním titulu Ph.D. Aktivně spolupracoval s Národní knihovnou a Státní technickou knihovnou v Praze na projektech standardizace ve vyhledávání a sdílení informací. Paralelně se angažoval v neziskovém sektoru. Před ukončením studia působil po dobu jednoho semestru na Computer Science Faculty na University of New Orleans.

Profesně působil v několika českých i nadnárodních společnostech v oblasti ICT, pracoval například pro Newton IT, Monster Worldwide, T-Mobile či EMTC.

Zajímá se o sociální témata a kvalitu života napříč společností. Angažuje se v aktivitách souvisejících s DIY kulturou. Jako DJ mixuje psychedelic trance, hraje na akordeon a zpívá v kapele Nohama napřed. Je vášnivým čtenářem a filmovým nadšencem s velkou sbírkou originálních DVD.  Po letech se vrátil ke karetní hře Magic The Gathering. Je ženatý s Lydií Frankou, členkou České pirátské strany.

Pirátskou stranu chápe jako jedinou skutečně demokratickou politickou platformu, která reflektuje realitu třetího tisíciletí. „Technologie, které máme nyní k dispozici, nám mohou úžasně pomáhat a všem lidem ulehčit život. Nesmí se ovšem stát nástrojem digitální totality,“ říká. Jeho největšími hodnotami jsou svoboda a vzájemná tolerance.

