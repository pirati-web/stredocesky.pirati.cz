---
layout: page
title: Informace pro zájemce o členství
---

# Vítáme tě u Pirátů!

Naše fórum je otevřené pro všechny, a proto se i ty můžeš podívat, jak spolu komunikujeme, co řešíme, jaké máme názory a postoje. Na zbytečné formality si nehrajeme, proto si všichni tykáme.

Pro příznivce Pirátů, kteří se chtějí více zapojit do našich aktivit, je nejjednodušší se na fóru zaregistrovat a stát se **registrovaným příznivcem**. To má řadu výhod:

* možnost přispívat do internetového fóra a dalších pirátských systémů
* právo být volen do komisí a jmenován do odborů strany s výjimkou jejího vedení
* právo ucházet se o kandidaturu do obecních voleb pod Pirátskou vlajkou
* pravidelné informace o akcích v kraji a každotýdenní Pirátský newsletter

Při registraci můžeš vyplnit osobní informace, zájmy, zaměstnání apod. Nemusíš prozradit vše, je to na zvážení, ale s reálným člověkem se vždy lépe jedná. My si na otevřenosti zakládáme, občanské jméno je znakem důvěry. Je nezbytně nutné vyplnit funkční e-mail, který pravidelně čteš.

Jestli tě zajímají i lokální témata, připoj se v registraci ke Krajskému Sdružení (KS) a svému nejbližšímu Místnímu Sdružení (MS). Můžeš vést nekonečné diskuze a navrhovat tisíce změn na fóru, ale reálné věci se dějí ve tvém okolí. Mnohem lépe se ti bude o Pirátech přemýšlet, když se přijdeš podívat na nějakou schůzi místního či krajského sdružení.

### Postup pro registrované příznivce

1. Zaregistruj se do [Pirátského fóra](https://forum.pirati.cz) a zapoj se do dění.
2. Zaregistruj se do [Nalodění](https://nalodeni.pirati.cz) a sám si vyber, co tě zajímá.
3. Kontaktuj krajskou [koordinátorku](https://stredocesky.pirati.cz/kontakt/).
4. Zúčastni se jakékoliv naší aktivity.


# Členové

Když se zapojíš do aktivit místního sdružení a lépe se poznáme, můžeš se stát členem Pirátské strany. Zapojíš se do rozhodování a můžeš lépe ovlivňovat směřování naší lodi.

Za člena tě přijme příslušné Místní sdružení. Pokud zatím neexistuje, může tě přijmount přímo krajské sdružení - pak budeš asi chvíli trosečníkem a třeba stavebním kamenem pro novou buňku u tebe ve městě nebo obci.

Každý pirátský kraj má své koordinátory, což je něco jako tajemník sdružení. Jsou to lidi v pracovním vztahu se stranou a umí poradit v praktických a formálních věcech - napiš jim [napsat](/kontakt).

### Postup pro zájemce o členství

Pokud se chceš stát členem, už jsi pravděpodobně registrovaným příznivcem, seš zaregistrovaný v [Pirátském fóru](https://forum.pirati.cz) i [Nalodění](https://nalodeni.pirati.cz) a asi už tě známe i osobně. Přesto tě prosíme:

1. Založ si ve fóru vlákno se svým jménem v sekci [Zájemci o členství](https://forum.pirati.cz/viewforum.php?f=447) a napiš proč se chceš stát členem a co chceš u Pirátů dělat nebo už jsi dělal.
2. Počkej na všetečné dotazy na fóru. Buď trpělivý. Odpovídej upřímně a neboj se vyjádřit vlastní názor.
3. Spoj se s nejbližším místním sdružením a zapoj se.
4. Naplánuj si cestu na setkání se zájemci o členství, které se konají každý druhý měsíc (viz [kalendář](https://stredocesky.pirati.cz/kalendar), [fórum](https://forum.pirati.cz/viewtopic.php?t=13752&view=unread#unread) nebo [Facebook](https://www.facebook.com/pirati.stc)). Včas informuj krajskou koordinátorku o své účasti a o tom, že máš zájem o své grilování. Ničeho se neboj, jde jen o osobní setkání a zodpovězení doplňujících dotazů. Také se dozvíš něco o struktuře Pirátů, informačních systémech apod. Předsednictvo krajského sdružení pak bude hlasovat o doporučení pro tvé přijetí.
5. Na stejném setkání můžeš odevzdat vyplněnou a podepsanou [přihlášku](https://wiki.pirati.cz/ao/sablony/start).
6. Na schůzi svého místního sdružení požádej o přijetí. Předsednictvo místního sdružení se k přijetí vyjádří opět veřejným hlasováním.
7. Po přijetí, prosím, [pošli členský příspěvek](https://www.pirati.cz/fo/navody/prispevek) na náš transparentní účet. Výše příspěvku záleží na tvém vlastním zvážení a finančních možnostech, minimum je 200 Kč, a platí se pravidelně každý rok (můžeš nastavit trvalý příkaz).

# Po přijetí

* Tvůj login pro přihlášení na fórum se změní na Jmeno.Prijmeni.
* Máš [e-mail a jabber](https://www.pirati.cz/to/navody/email) ve tvaru jmeno.prijmeni@pirati.cz.
* Můžeš hlasovat na místním, krajském nebo celostátním fóru.
* Můžeš kandidovat do libovolných funkcí ve [stranických orgánech](https://www.pirati.cz/rules/organizace).

# Hlavní informační systémy Pirátů

* V [internetovém fóru](https://forum.pirati.cz) najdeš hlasování, podněty a přípravy pro tiskové zprávy nebo pro přijímání členů. Jedná se o místo pro pracovní diskusi strany obecně. Neužívá se však jako chat. Viz také [pravidla fóra](https://www.pirati.cz/ao/pravidla/forum).
* Web centrální - [www.pirati.cz](https://www.pirati.cz) a krajský - [stredocesky.pirati.cz](https://stredocesky.pirati.cz). Tady prezentujeme program, předpisy, usnesení, zápisy i výstupy z diskuzí na fóru.
* Kalendář [centrální](https://kalendar.pirati.cz) a [krajský](https://stredocesky.pirati.cz/kalendar). Sem vkládáme všechny happeningy, schůze, zasedání a další významné akce. Pokud bys měl vlastní návrh, kontaktuj našeho koordinátora.

Pokud máš zájem, můžeš si přečíst [návod pro nováčky](https://www.pirati.cz/po/vzdelavani/uvod_do_piratu), [obecné návody](https://www.pirati.cz/po/vzdelavani#vzdelavani_clenu) a návody [technického rázu](https://www.pirati.cz/to/navody/start).

Sleduj nás a přispívej také na sociálních sítích [Facebook](https://www.facebook.com/pirati.stc/), [Twitter](https://twitter.com/pirati_sck) a [Instagram](https://www.instagram.com/stredocestipirati/).

**Vítej na palubě!** :-)

