---
category: blog
layout: post
date: 2022-03-10
#published: false
tags: 
  - krajská politika
  - regionální rozvoj
  - tisková zpráva
title: 'Jiří Snížek: Podporujeme meziobecní spolupráci prostřednictvím Místních akčních skupin'
description: 'krajská politika, životní prostředí, tisková zpráva'
author: Mediální odbor
#authorId: Lucie.Chocholova
image: posts/2021/2021-12-16-jirka.jpg
---

Rada Středočeského kraje schválila žádost o poskytnutí individuální účelové neinvestiční dotace **Krajskému sdružení Národní sítě Místních akčních skupin Středočeského** kraje (NS MAS) na činnost v letošním roce, a to v celkové výši **2 miliony korun**. Částka bude rozdělena jak na provoz Krajského sdružení, tak mezi jednotlivé organizace. Zelenou musí dát ještě zastupitelstvo. 

Dotace ve výši **2 000 000 Kč** bude v případě schválení zastupitelstvem rozdělena na **dvě částky**. Částka ve výši maximálně **500 000 Kč** bude využita **Krajským sdružením NS MAS** na podporu provozu Krajského sdružení NS MAS, a na realizaci společných projektů přispívajících k podpoře regionálního rozvoje Středočeského kraje. Částka ve výši **1 500 000 Kč** bude rozdělena Krajským sdružením NS MAS mezi **jednotlivé organizace MAS** působící na území Středočeského kraje. 

> „Podpořené akční skupiny využijí přidělenou dotaci na podporu rozvoje území a cestovního ruchu na svém území. Konkrétně například na podporu regionální produkce, agroturistiku, zhotovení propagačních materiálů pro podporu České republiky či pořádání a propagaci kulturních akcí a jarmarků. V neposlední řadě také na spolupráci při prosazování „chytrých” nástrojů veřejné správy a podporu přístupu k rychlému internetu ve venkovském prostředí Středočeského kraje,“ vysvětluje náměstek pro oblast regionálního rozvoje a územního plánování Jiří Snížek.

#### Přidělení dotace musí schválit ještě Zastupitelstvo Středočeského kraje.
