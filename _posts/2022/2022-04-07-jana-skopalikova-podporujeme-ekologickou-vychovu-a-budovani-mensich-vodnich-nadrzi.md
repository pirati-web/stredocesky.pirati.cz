---
category: blog
layout: post
date: 2022-04-07
#published: false
tags: 
  - krajská politika
  - životní prostředí
  - tisková zpráva
title: 'Jana Skopalíková: Podporujeme ekologickou výchovu a budování menších vodních nádrží!'
description: 'krajská politika, životní prostředí, tisková zpráva'
author: Mediální odbor
#authorId: Lucie.Chocholova
image: posts/2021/2021-11-11-jana.jpg
---

**Na svém dnešním zasedání Rada Středočeského kraje projednala a doporučila zastupitelstvu ke schválení celkem 55 žádostí o dotaci ze Středočeského Fondu životního prostředí a zemědělství a programu na enviromentální vzdělávání, výchovu a osvětu. Mezi žadatele kraj rozdělí bezmála třicet milionů korun.**

Z Fondu životního prostředí a zemědělství chce kraj vyplatit více než **22 milionů korun** a podpořit tak celkem osmadvacet projektů. 
> „Nejčastěji budeme vyplácet částku jeden milion korun, a to na rekonstrukce a revitalizace rybníků a menších vodních nádrží. Také podpoříme např. výstavbu tůní v Líšnici u Prahy nebo v meandru Šternberského potoka ve Slaném – Kvíci,“ uvádí Jana Skopalíková, radní pro oblast životního prostředí a zemědělství a pokračuje: „Opatřeními dokážeme lépe zadržovat vodu v krajině a zabránit tak obecně nežádoucímu vysušování.“

Dalších **sedm milionů korun** Středočeský kraj rozdělí z Programu 2022 pro poskytování dotací z rozpočtu Středočeského kraje na Environmentální vzdělávání, výchovu a osvětu. Dotaci dostane sedmadvacet žadatelů. 
> „V tomto případě chce kraj například pěti sty tisíci korun podpořit II. etapu projektu Národního geoparku Barrandien: Příběhy pravěku – Jedno velké dobrodružství, které připravilo Ekologické centrum Orlov. Dále pak Národní kolo 50. ročníku soutěže Zlatý list a to částkou 466 tisíc korun anebo vybudování Lesního centra pro Environmentální vzdělávání a výchovu dětí základní a mateřské školy v Kojeticích. Sem chce kraj investovat 450 tisíc korun,“ jmenuje Jana Skopalíková. 

Zelenou dotacím musí dát ještě zastupitelstvo. 
