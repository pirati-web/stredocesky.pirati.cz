---
category: blog
layout: post
date: 2022-05-10
#published: false
tags: 
  - krajská politika
  - zemědělství
  - tisková zpráva
title: 'Jana Skopalíková: Soutěže Potravinářský výrobek a Středočeský šupináč nabízí novinky!'
description: 'krajská politika, zemědělství, tisková zpráva'
author: Mediální odbor
#authorId: lukas.kohout
image: posts/2022/2022-05-10-jana.jpg
---

Výsledky 15. ročníku soutěže Potravinářský výrobek Středočeského kraj za rok 2021 byly slavnostně vyhlášeny na výstavišti v Lysé nad Labem. Soutěž, zaměřená na podporu propagace malých a středních potravinářských výrobců v regionu, v každé ze 7 kategorií vyhlašuje vítěze, který získává certifikát Potravinářský výrobek Středočeského kraje. Blanket výrobce opravňuje po dobu dvou let užívat na výrobku ochrannou známku s logem soutěže. Přihlášky do letošního 16. ročníku je možné podávat až do 31. prosince 2022. Podrobnosti lze najít na [webu](https://www.kr-stredocesky.cz/web/zivotni-prostredi/zemedelstvi-potravina) Středočeského kraje.

{% asset 'https://a.pirati.cz/stredocesky/img/posts/2022/2022-05-10-jana.jpg' alt='Potravinářský výrobek Středočeského kraje' %}

Středočeský šupináč je soutěž organizovaná Středočeským krajem a Středočeským územním svazem Českého rybářského svazu o nejlepší rybářský úlovek v daném roce. Zúčastnit se může každý držitel rybářského lístku a povolenky k lovu na revírech ČRS na území Středočeského kraje, jenž má trvalý pobyt na území Středočeského kraje. Vyhodnocení a předání cen se uskuteční na výstavišti v Lysé nad Labem při příležitosti konání Středočeských dožínek na podzim 2022. Přihlašování do letošního 13. ročníku je možné až do 10. září 2022. Bližší informace jsou k dispozici na [zde](https://www.kr-stredocesky.cz/web/zivotni-prostredi/rybarstvi-supinac).

> "Doposud bylo možné se do obou soutěží přihlašovat pouze vyplněním a zasláním tištěných formulářů. V rámci podpory digitalizace a moderních technologií chce Středočeský kraj vyjít účastníkům vstříc a umožnit jim přihlášení do soutěže kromě papírové formy přihlášek i formou elektronického formuláře. Pro aktuální ročníky obou soutěží jsou proto k dispozici také webové formuláře v aplikaci ArcGIS Survey123. Věříme, že nové webové formuláře umožní snadnější, rychlejší a levnější způsob přihlašování a přispějí k větší atraktivitě obou soutěží zejména pro mladou generaci,"  líčí své nadšení z posunu registrací co soutěží do 21. století [Jana Skopalíková](https://stredocesky.pirati.cz/lide/jana-skopalikova/) - radní pro životní prostředí a zemědělství.

### Přihlásit se můžete zde:
[**Potravinářský výrobek Středočeského kraje**](https://arcg.is/1qqGr9)

[**Středočeský šupináč**](https://arcg.is/S0qnu0)
