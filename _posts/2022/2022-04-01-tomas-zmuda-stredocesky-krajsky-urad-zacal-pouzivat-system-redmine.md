---
category: blog
layout: post
date: 2022-04-01
#published: false
tags: 
  - krajská politika
  - digitalizace
  - tisková zpráva
title: 'Tomáš Zmuda: Středočeský krajský úřad začal používat systém Redmine'
description: 'krajská politika, digitalizace, tisková zpráva'
author: Mediální odbor
authorId: tomas.zmuda
image: posts/2022/2022-04-01-tomas.jpg
---

Od dubna 2022 je na krajském úřadě nasazen jednotný systém pro zadávání a evidenci úkolů - **Redmine**. To znamená jejich efektivnější a přehlednější řízení. Zatímco menší i větší firmy již systémy pro řízení úkolů používají dlouho a neumí si bez nich práci představit, ve státní správě se s nimi většinou teprve seznamuje. Problémem bývají nejen historicky nastavené procesy a myšlení, ale i to, že SW tohoto typu nejsou pro specifické požadavky úředníků přizpůsobené. Jiný je pro uživatele způsob práce i uživatelské rozhraní.

{% asset 'https://a.pirati.cz/stredocesky/img/posts/2022/2022-04-01-redmine.png' alt='Redmine' %}

> „Když mě oslovil ředitel úřadu, zdali bych nevěděl o něčem, co by zavedlo pořádek a přehled, **Redmine** byl jasnou volbou. Mám zkušenosti s Bugzillou, Jirou a Salesforce, ale **Redmine** jsem několik let administroval a znám jej detailně nejen z pohledu uživatele.“ říká [Tomáš Zmuda](https://stredocesky.pirati.cz/lide/tomas-zmuda/) - uvloněný místopředseda Výboru pro digitalizaci a chytrý kraj za Pirtátskou stranu.

Několik měsíců trvala příprava metodiky a to hlavně s ohledem na jiné procesy než jaké bývají ve firmách. Tým vedoucích odborů a oddělení, který byl zapojen do příprav, se snažil systém co nejvíce přizpůsobit potřebám úřadu. Důležité je myslet na základní pravidlo: musí to být **rychlejší a jednodušší** než zadání úkolu přes e-mail nebo telefon. Z toho mimo jiné vyplynulo zadání, že **Redmine** nemá duplikovat již existující systémy a také není určen pro evidenci rutinních úkolů vyplývajících ze správní činnosti v samostatné i přenesené působnosti.

> „Přestože se jedná o nejrozšířenější **open-source issue tracking software** neustále vyvíjený komunitou od roku 2006, není příliš uživatelsky přívětivý. Proto jsme jej rozšířili o grafickou nadstavbu **Redmine X** a už nyní je poptávka po další funkcionalitě jako je například **kanban nástěnka** pro agilní řízení projektů“ doplňuje Tomáš Zmuda.

**Redmine** mohou používat i jednotliví radní a uvolnění zastupitelé - samozřejmě v mezích zákona. Například žádost o informace z jednotlivých odborů a oddělení je ideálním příkladem pro použití **Redmine**. Odpadne pravidelné dotazování: *„Jak jsme na tom? Kdy to bude? Na co nebo na koho se čeká?“* atd.

Od 1. dubna jsou v pilotním provozu zapojeni vedoucí:
* Odboru majetku a hospodářské správy,
* Odboru řízení dotačních projektů,
* Odboru školství,
* Odboru informatiky,
* Odboru územního plánování a stavebního řádu
* Oddělení digitalizace.

Od **1. července 2022** pak bude povinnost využívání SW bude vztahovat na všechny vedoucí odborů. Nadcházející kvartál je určen pro otestování workflow, oprávnění, skupin uživatelů a doladění metodiky tak, aby bylo vše připraveno na zmíněný ostrý provoz.
