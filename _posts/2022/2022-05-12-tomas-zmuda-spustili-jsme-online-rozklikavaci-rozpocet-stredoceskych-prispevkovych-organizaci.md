---
category: blog
layout: post
date: 2022-05-12
#published: false
tags: 
  - krajská politika
  - digitalizace
  - tisková zpráva
title: 'Tomáš Zmuda: Spustili jsme online rozklikávací rozpočet středočeských příspěvkových organizací!'
description: 'krajská politika, digitalizace, tisková zpráva'
author: Mediální odbor
#authorId: daniel.netusil
image: posts/2022/2022-05-12-tomas.jpg
---


Na základě iniciativy Pirátů schválilo Zastupitelstvo Středočeského kraje vstup do spolku Otevřená města jako vůbec prvního kraje v ČR. První projekt, který jsme začali realizovat bylo nasazení rozklikávacího rozpočtu [CityVizor](https://cityvizor.cz/landing). Kraj jako takový má již od jara 2021 [rozklikávací rozpočet](https://rozpocet.kr-stredocesky.cz) od společnosti Gordic. V kraji máme cca 270 příspěvkových organizací a u všech jednou za 3 měsíce konsolidujeme účetní data.

> „Rozklikávací rozpočet veřejné instituce je jedním ze základních pilířů transparentnosti a proto jsem rád, že Středočeský kraj zveřejnil online hospodaření nejen své, ale i všech zřizovaných příspěvkových organizací,“ uvedl Tomáš Zmuda - místopředseda Výboru pro digitalizaci a chytrý kraj.

Oslovili jsme spolek Otevřená města, zdali dokážou tato data v CityVizoru zobrazovat. První výměna dat ukázala, že to nebude jednoduché, dodavatel krajského systému, odbor informatiky a odborníci z Otevřených měst několik měsíců pracovali na tom, aby vše běželo automaticky a veřejnost tak měla přehledná, a hlavně snadno přístupná data. Pro přenos dat mezi krajským systémem GINIS a CityVizor slouží převodník ODT (OpenData Generátor) od společnosti Gordic.

> „Aktuálně jsou na stránkách Cityvizor.cz (link na cityvizor.cz) dostupné profily více než 70 organizací, do konce května budou všechny zbývající. Data jsou za rok 2022 a budou aktualizována jednou za 3 měsíce. Tím samozřejmě nekončíme, další krok bude přehledné zobrazování rozpočtu celého kraje přes aplikaci CityVizor. Dále budeme postupně větší a větší detaily smluv až na úroveň jednotlivých faktur, aby bylo možné dohledat konkrétního příjemce každé utracené koruny z veřejných peněz,“ dodává Tomáš Zmuda.

CityVizor původně vznikl na myšlence a nápadu Ministerstva financí, o provoz a vývoj Cityvizoru se postarala organizace Otevřená města, technologickým partnerem se stala komunita Česko.Digital. Jedná se o nástroj s open-source licenci GNU AGPL v3, což mimo jiné znamená, že každý nabyvatel licence, který akceptuje její podmínky, získává právo modifikovat dílo, kopírovat ho a dál rozšiřovat toto dílo i jakoukoli jeho odvozenou verzi. Zároveň to znamená, že každý, kdo provozuje aplikaci po síti, musí nabídnout zdrojové kódy (včetně všech úprav) opět k dispozici pod stejnou licencí.
