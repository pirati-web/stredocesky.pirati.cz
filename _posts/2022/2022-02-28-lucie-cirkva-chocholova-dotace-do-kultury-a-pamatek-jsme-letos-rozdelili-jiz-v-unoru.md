---
category: blog
layout: post
date: 2022-02-28
#published: false
tags: 
  - krajská politika
  - kultura
  - tisková zpráva
title: 'Lucie Cirkva Chocholová: Dotace do kultury a památek jsme letos rozdělili již v únoru!'
description: 'krajská politika, kultura, tisková zpráva'
author: Mediální odbor
authorId: Lucie.Chocholova
image: posts/2021/2021-12-08-lucie.jpg
---

## Podporujeme kulturu a cestovní ruch
Zastupitelstvo Středočeského kraje na svém jednání schválilo dotace na podporu kultury, památek, knihoven a cestovního ruchu. Podařilo se nám nastavit transparentní kritéria 
hodnocení přihlášených projektů, která jsou všem žadatelům známá již při vypsání dotační výzvy. Těmito kritérii říká kraj, jaké typy projektů chce podporovat, aby bylo dosaženo 
efektivní podpory při obnově památek, rozvoji kultury nebo podpory cestovního ruchu. V letošním roce jsme v oblasti kultury podpořili **213 projektů** mezi které bylo rozděleno 
**53 milionů Kč**. V cestovním ruchu šlo o **53 projektů** v celkové výši podpory téměř **14,5 milionů korun**. Původní předpokládaná alokace v rámci cestovního ruchu však byla vyšší, 
a to celkem ve výši **18,5 mililonů korun**. Znamená to, že se do dotačních řízení nepřihlásil dostatek kvalitních projektů. Je to pro nás známka toho, abychom se zaměřili na lepší 
informování o těchto dotačních výzvách. Všechny projekty hodnotili jak členové výborů Středočeského kraje, tak i odborníci z Národního památkové ústavu, ze Sdružení 
historických sídel Čech, Moravy a Slezska nebo zástupci Asociace turistických informačních center či CzechTourismu. 

### Kultura, knihovny, památky
**Největší množství podpořených projektů** zahrnuje oblast kultury, **více jak 130**. Zde kraj podporuje zejména **koncerty**, **hudební**, **divadelní** i **multižánrové festivaly** jako např. 
Kladenské dvorky, Hudební festival Dvořákova Nelahozeves, Slánské jazzové dny, Libčický divadelní podzim, Divadelní festival v Kutné Hoře, Středočeský folklorní festival v 
Tuchlovicích nebo příbramskou tradiční akci Divadlo patří dětem. Podpořili jsme také činnost organizací jako je Folklorní soubor Šáteček nebo středisko umění a kultury 
Farmstudio. Díky dotační podpoře budou také připomenuta významná výročí v obci Mcely, Lhota nebo Městyse Karlštejn a budou moci vyjít publikace Lidové kroje Středočeského kraje,
Kniha o Budči nebo Karlštejnsko v pověstech. 

Podpoříme také vybavenost **26 knihoven** ve Středočeském kraji. Jedná se zejména o **vybavení**, které přispěje k lepšímu využití knihovny pro veřejnost či umožní nákup **databázových 
systémů.** Přispějeme k modernizaci knihovny v obci Pašinka, vybavení knihovny Úholičky, modernizaci knihovny v obci Kačice, modernizaci knihovny a vytvoření prostoru pro aktivity 
s dětmi v knihovně v Davli, pomůžeme s vybaveností dětského oddělení v Městské knihovně v Benešově a Čáslavi. Za účelem rozvíjení čtenářské gramotnosti podpoříme také pořízení 
sad **S knížkou do života**. 

**V rekordní výši byl požadavek** na podporu v oblasti obnovy památek. Majitelé památek žádali **o 137 mililionů Kč**. Vzhledem k alokaci ve **výši 40 mililionů Kč** bylo podpořenou 
**pouze 30 %** projektů obnovy památek, celkem se jedná o **43 projektů**. Středočeský kraj podporuje mimo jiné i velmi potřebné průzkumné práce, např. stratigrafický průzkum barokních maleb na 
zámku **Kácov** nebo průzkumné práce na zámku **Neustupov**. Důležitým zaměřením podpory jsou také restaurátorské práce jako např. restaurování nástěnných maleb na zámku v **Králově Dvoře**. 
Jedna z nejvíce důležitých oprav se bezesporu týká obnovy či rekonstrukce střechy. Tu podpoříme např. u věže gotického kostela v **Březině nad Jizerou** nebo v zámku **Olešná**. 
Středočeský kraj také podpoří opravu ústřední chodby na zámku **Kácov** a opravu staticky narušených sálů zámku **Líšno**. U některých památek jako např. u zámku **Zvěstov** půjde o 
odstranění havarijního stavu. Důležitým hlediskem pro podporu projektů obnovy památek je zohlednění jejího využití po obnově. Památky, které budou přístupné veřejnosti formou 
prohlídek či společensko-kulturních akcí získávají oproti ostatním lepší hodnocení. Smyslem je, aby veřejné finance investované do obnovy památek posloužili také občanům.

### Cestovní ruch
V rámci cestovního ruchu bylo podpořeno **9 projektů destinačních managementů**, např. marketingové a strategické aktivity na Berounsku, činnost turistické oblasti Posázaví nebo 
rozvoj oblasti Kladensko-Slánsko. 

U turistických informačních center se zaměřuje podpora **na digitalizaci či modernizaci center**, na podporu provozu a propagace a také na podporu sezónní zaměstnanosti. V letošním 
roce tak podpoříme **24 informačních center** např. modernizaci centra v Týnci nad Sázavou, Milovicích, Sadské nebo zaměstnanost v centrech ve Vlašimi či Zruči nad Sázavou. 

Důležitým počinem letošního roku bylo vypsání **Programu pro poskytování dotací na podporu významných kulturních, společenských a sportovních akcí přispívajících k rozvoji 
cestovního ruchu**. Tímto programem došlo k **systematické a transparentní podpoře** velkých akcí. Výrazně se také změnilo to, že program byl otevřen všem žadatelům bez rozdílu, 
a nejen uzavřené skupině projektů jako tomu bylo v minulosti.  V tomto roce kraj podpoří **15 velkých kulturních a společenských akcí** jako např. Mělnické vinobraní, festival 
Let It Roll a Votvírák, Festival parních lokomotiv, akci Lodě na Labi neb filmovou událost Noir Film Festival. V oblasti sportu pak dojde k podpoře takových akcí jako golfový 
turnaj D+D REAL Czech Masters nebo Rally Příbram či Vltava Run. U všech těchto projektů je zásadním kritériem jejich přínos pro rozvoj cestovního ruchu, např. počet návštěvníků, 
kteří do našeho kraje přijedou či délka trvání akce. 




