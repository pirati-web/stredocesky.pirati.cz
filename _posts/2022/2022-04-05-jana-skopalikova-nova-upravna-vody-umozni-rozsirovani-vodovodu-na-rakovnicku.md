---
category: blog
layout: post
date: 2022-04-05
#published: false
tags: 
  - krajská politika
  - životní prostředí
  - tisková zpráva
title: 'Jana Skopalíková: Nová úpravna vody umožní rozšiřování vodovodů na Rakovnicku!'
description: 'krajská politika, životní prostředí, tisková zpráva'
author: Mediální odbor
#authorId: Lucie.Chocholova
image: posts/2022/2022-04-05-antonin.jpg
---

Středočeský kraj chce podpořit další projekt na zmírnění negativních dopadů sucha a nedostatku vody. Tentokrát jde o oblast **Rakovnicka**. O dotaci ve výši 1 milion korun na 
projekt **„Úpravna vody Antonín v Rakovníku a připojení vrtů u Lišanského potoka“** požádalo Vodohospodářské sdružení obcí Rakovnicka. Radní poskytnutí dotace podpořili, 
konečné slovo bude mít zastupitelstvo.

Celkové náklady na realizaci akce činí cca **16 600 000 Kč** bez DPH pro Úpravnu vody Antonín a bezmála **5 000 000 Kč** bez DPH pro připojení vrtů u Lišanského potoka. 
V současné době je skupinový vodovod zásobován pitnou vodou z jímacího území Rakovnického potoka. Jímací území Lišanského potoka je nevyužívané. Nové technologie v 
úpravně zajistí úpravu obsahu železa a manganu v surové vodě do limitní úrovně pro pitnou vodu. Stavba by měla být dokončena do května 2022.

> {% asset 'https://a.pirati.cz/stredocesky/img/posts/2022/2022-04-05-jana.jpg alt='Jana Skopalíková' align='left' width='300px' style='margin: 0px 10px 0px 0px;' %} „Jde o projekt zařazený do Seznamu prioritních opatření ke zmírnění negativních dopadů sucha a nedostatku vody ve Středočeském kraji. Realizací nové úpravny vody Antonín 
a připojením tří vrtů Jímacího území Lišanského potoka bude zajištěna možnost pro rozšiřování skupinových vodovodů v regionu Rakovnicka. Stávající Jímací území 
Rakovnického potoka začíná svojí vydatností reagovat na vlivy klimatických změn, dále v důsledku dlouhodobého vyřazení z provozu některých vrtů pro znečištění lokality 
je nutné pro nejbližší výhled posílit zdrojovou kapacitu pitné vody Rakovnicka. Středočeský kraj se letos v lednu zavázal k tomu, že bude konkrétní opatření ke zmírnění 
negativních dopadů sucha finančně podporovat. Problematikou se dlouhodobě zabýváme a je pro nás prioritou,“ uvedla krajská radní pro oblast životního prostředí [Jana 
Skopalíková](https://stredocesky.pirati.cz/lide/jana-skopalikova/).

Stávající prameniště Rakovnického potoka je zdrojem pitné vody pro město Rakovník a také pro **21 obcí** či osad rakovnického regionu napojených skupinovými vodovody. Okolní 
obce a osady zaznamenávají pokles hladin ve svých lokálních zdrojích vody a dochází k nutnosti návozu pitné vody cisternami z Rakovníka do místních lokálních vodojemů. V 
současné době jsou místní lokální zdroje pitné vody ohrožovány nebo vyřazeny nestálou kvalitou, a hlavně nestálou vydatností surové vody. Příčinou je především klimatická 
změna a pokles srážek v regionu Rakovnicko. Posílení zdrojů pitné vody umožní také rozvoj průmyslu v městě Rakovník.
