---
category: blog
layout: post
date: 2022-02-07
#published: false
tags: 
  - krajská politika
  - sociální politika
  - tisková zpráva
title: 'Milan Zelený: Pomáháme znevýhodněným prožívat plnohodnotný život!'
description: 'krajská politika, sociální politika, tisková zpráva'
author: Mediální odbor
#authorId: lukas.kohout
image: posts/2022/2022-02-07-zeleny.jpg
---

**Rada Středočeského kraje schválila poskytnutí dotací na realizaci a provoz kontaktních míst POSEZ (Pomoc seniorům a zdravotně postiženým) na rok 2022. Celkem 1 624 800 korun se rozdělí nově již mezi sedm kontaktních míst.**

Středočeský kraj je autorem projektu POSEZ, který realizuje ve spolupráci s obcemi či jejich zřizovanými organizacemi na území kraje. Cílem projektu je zřídit a provozovat bezbariérová kontaktní místa pro seniory a osoby se zdravotním postižením primárně v obcích s rozšířenou působností Středočeského kraje. 

> „Projekt POSEZ je skvělým řešením naše starší a zdravotně postižené občany, kteří se bohužel z různých důvodů nemohou spolehnout na své blízké na jejich cestě ke společenskému životu, informacím a orientaci v nich, je mnoho překážek,“ vysvětluje cíle projektu člen Výboru pro sociální věci [Bc. Milan Zelený](https://stredocesky.pirati.cz/lide/milan-zeleny/) a doplňuje: „Tato kontaktní místa disponují kompetentními pracovníky, kteří mohou poskytovat služby v podobě sociálního poradenství či aktivizačních činností. Plánovány jsou též různé přednášky, semináře či kulturní akce.“

V rámci Středočeského kraje je v současné době v provozu 6 kontaktních míst (Mladá Boleslav, Poděbrady, Benešov, Slaný, Říčany, Nové Strašecí) a připravuje se otevření nového místa v Berouně. Financování kontaktních míst POSEZ je založeno na principu kofinancování Středočeským krajem a provozovateli POSEZ. Na základě veřejnoprávní smlouvy hradí Středočeský kraj 60 % uznatelných nákladů, max. do výše 300 tisíc korun za rok. 40 % nákladů pak hradí samotný provozovatel kontaktního místa. 

> „Senioři a zdravotně znevýhodnění občané jsou velmi často dostávají do nečekaných komplikovaných situací, které nejčastěji souvisí s jich zdravotním stavem. U seniorů se k tomu přidává jejich vysoký věk. U lidí s postižením pak velmi záleží na celkovém charakteru onemocnění a z toho vyplývající omezení. Právě díky projektu POSEZ plnohodnotnějšího života lidí z těchto vyjmenovaných skupin,“ dodává zastupitel Zelený.

POSEZ poskytuje informační servis o celém systému sociální péče a výchozí poradenství předcházející odborné sociální péči a realizuje projekt [Seniorská obálka](https://www.kr-stredocesky.cz/web/socialni-oblast/seniorska-obalka). Na kontaktních místech mohou lidé využít bezplatného připojení na internet a zkušený personál jim případně pomůže s vyhledáním potřebných informací. Společné prostory kontaktního místa POSEZ jsou rovněž bezplatně poskytovány pro rozličné společenské aktivity seniorů a zdravotně postižených.
