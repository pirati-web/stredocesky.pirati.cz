---
category: blog
layout: post
date: 2019-11-14
#published: false
tags: 
 - krajská politika 
 - životní prostředí 
 - kauzy
title: 'Jak se ztrácí miliony ve Středočeském kraji? Zakázky na údržbu silnic vyhrává šéfkuchař!'
description: 'krajská politika, životní prostředí, kauzy'
author: Mediální odbor
#authorId: jakub.vaclavovic
image: posts/2019/alej.jpg
---

Zakázky na prořezávání stromů podél silnic, podle serveru Seznam.cz, začala vyhrávat firma patřící šéfkuchaři a majiteli luxusní restaurace. Nikdy předtím se však touto činností firma nezabývala.
Tentokrát se jedná o dvě zakázky na údržbu zeleně podél okrsků na Kolínsku a Kutnohorsku. Dohromady téměř za milion korun.

Minulý měsíc pořad [Reportéři ČT](https://www.ceskatelevize.cz/porady/1142743803-reporteri-ct/219452801240031/video/726385?fbclid=IwAR3rgGvO4hR6m2ShXiF44vUjZImR3jBaDkcZ4ytBDPV03%C3%97_mlisQc1vnQfw) upozornil, že podle smlouvy měla společnost Culinaria Art jako vítěz zakázky v hodnotě 530 tisíc korun prořezat stromy kolem vesnice Roztěž u Kutné Hory. Soudní znalkyně ale odhalila, že ve skutečnosti v tomto úseku silnice nikdo stromy několik let neošetřoval.
Nyní se objevuje další obdobná zakázka. V březnu dostala zmíněná společnost na starosti údržbu zeleně mezi obcemi Radlice a Lhotka na Kolínsku za 408 tisíc korun. Objednané služby nebyly opět dle soudní znalkyně provedeny.

Další dvě podobné zakázky letos dostala Culinaria Art také od Ředitelství silnic a dálnic. Čištění náletových dřevin a keřů za 670 tisíc korun, tedy na činnost kterou se také doposud nezabývala.

Podle současného vedení kraje správa silnic a kraj samotný hospodaří dobře, podle nás tomu tak rozhodně není. Je důležité, aby kraj jednal maximálně transparentně a podle zákona o veřejných zakázkách, např. aby se velké zakázky nerozdělovaly na několik menších.

Zdroj: Seznam.cz a Reportéři ČT
