---
date: 2019-02-28
category: blog
tags:
 - tisková_zpráva
 - EU
layout: post
title: Za středočeské Piráty kandidují do Europarlamentu poslanec, dopravní expert a koreanistka
author: Dalibor Záhora
authorId: dalibor.zahora
image: posts/2019/kurz_Evropa.png
---
V primárních volbách na kandidátku do Evropského parlamentu uspěli tři zástupci, které nominovalo středočeské krajské sdružení Pirátské strany. Sedmé místo kandidátky obsadila koreanistka Nina Špitálníková, na další pozice byli zvoleni poslanec František Kopřiva a dopravní expert Jan Lička. Jejich přesné místo na kandidátce určí hlasování během víkendu, rozhodovat se bude o pořadí na 17. až 28. místě kandidátky.

{% asset 'https://a.pirati.cz/resize/500x500/stredocesky/img/posts2019/nina_spitalnikova.jpg' alt='Nina Špitálníková' %}

> "Do poslední chvíle jsem netušila, jak hlasování dopadne, a velmi si cením projevené důvěry. Přední místo na kandidátce mě zavazuje k poměrně aktivní účasti v kampani. Do ní jsem se zapojila již od loňského podzimu, kdy jsem podpořila nová pirátská centra v krajských městech sérií přednášek o mém pobytu v Severní Koreji,"

uvedla po zvolení spisovatelka a odbornice na Korejskou lidově demokratickou republiku **Nina Špitálníková**. V únoru přednášela i ve Středočeské knihovně v Kladně, kde vyrůstala a vystudovala gymnázium.

{% asset 'https://a.pirati.cz/resize/500x500/stredocesky/img/posts2019/frantisek_kopriva.jpg' alt='František Kopřiva' %}

Druhým pirátským poslancem (prvním je Mikuláš Peksa) na eurokandidátce je **František Kopřiva** z Mladé Boleslavi.

> "Evropské a zahraniční politice se u Pirátů věnuji dlouhodobě, po zvolení do Poslanecké sněmovny jsem pak zamířil do Výboru pro evropské záležitosti. Volby do Evropského parlamentu vnímám jako velice důležité, proto se jich budu aktivně účastnit a chci přispět svým dílem k dosažení dobrého výsledku. Evropa Piráty potřebuje,"

vysvětlil František Kopřiva svou motivaci. 

{% asset 'https://a.pirati.cz/resize/500x500/stredocesky/img/posts2019/jan_licka.jpg' alt='Jan Lička' %}

**Jan Lička** jako dopravní expert řeší aktuálně i problematiku dopravy ve Středočeském kraji. Se svými kolegy již dříve připravil celostátní mapu investic a nyní vede průzkum, který má za cíl analyzovat potřeby obyvatel kraje. Jeho výsledky přispějí k informovanosti firem a institucí o dostupnosti kvalifikovaných pracovních sil, tak aby své pobočky otevíraly nejen v hlavním městě, ale i v dalších obcích v regionu.

> "Kapacity krajské infrastruktury narážejí na své limity a je potřeba změnit přístup - nelze jen donekonečna přidávat nové pruhy a spoje. Kdo z nás tráví rád denně dvě hodiny a více cestou za prací v kolonách nebo přeplněných vlacích? Buďme línější, pohybujme se úsporně!"

uvádí rodák z Frýdku a nyní hospodář na statku u Benešova Jan Lička.

Piráti v květnových volbách do Evropského parlamentu cílí na vítězství. Podle předsedy strany Ivana Bartoše by Piráti mohli dosáhnout až 20 procent hlasů a porazit hnutí ANO Andreje Babiše. Středočeský kraj bude důležitým volební kolbištěm, v eurovolbách v roce 2014 dosáhli Piráti v kraji vyššího výsledku, než byl celostátní průměr (SčK 5,61 %, celostátně 4,78 %). Podobnou ambici mají i v letošních volbách.

## Profily středočeských kandidátů:

* Nina Špitálníková - ninaspitalnikova@gmail.com, +420 703 604 900, [profil](https://wiki.pirati.cz/lide/nina_spitalnikova), [kandidátská řeč](https://forum.pirati.cz/viewtopic.php?p=592609#p592609)
* František Kopřiva - frantisek.kopriva@pirati.cz, +420 736 749 464, [profil](https://wiki.pirati.cz/lide/frantisek_kopriva), [kandidátská řeč](https://forum.pirati.cz/viewtopic.php?p=594455#p594455)
* Jan Lička - jan.licka@pirati.cz, +420 727 839 754, [profil](https://wiki.pirati.cz/lide/jan_licka), [kandidátská řeč](https://forum.pirati.cz/viewtopic.php?p=592652#p592652)

## Kontakt pro média:

* **Klára Kocmanová**
* krajský koordinátor
* klara.kocmanova@pirati.cz
* +420 778 111 488

