---
category: blog
layout: post
date: 2019-05-03
#published: false
tags: volby EU
title: Piráti ve Středočeském kraji zahájili ostrou fázi kampaně do Eurovoleb
description: 'Středočeský kraj, Eurovolby, volby'
author: Jana Skopalíková
#authorId: jana.skopalikova
image: posts/2019/kampan-podebrady1.jpg
---
Piráti Středočeského kraje zahájili ostrou fázi kampaně pro volby do Evropského parlamentu hned několika akcemi. První z nich proběhla v sobotu 27. 4. v odpoledních hodinách v Poděbradech. Na místní kolonádě si mohli občané poslechnout debatu nejen o Evropské unii, ale i o Pirátech obecně nebo o tom, proč je důležité jít ke květnovým volbám. Debaty se zúčastnil Ivan Bartoš, předseda Pirátů a poslanec parlamentu ČR za Středočeský kraj. Nezapomněl si vzít svoji harmoniku a obveselit obecenstvo několika písněmi. Druhým z diskutujících byl Mikuláš Peksa, trojka naší kandidátky do EP, poslanec, místopředseda Výboru pro evropské záležitosti a člen Zahraničního výboru PSP ČR, biofyzik, výzkumník a programátor. Třetím a posledním diskutujícím byl David Wagner, didaktik, asistent poslance a tajemník klubu Pirátů. Moderování diskuse se ujal Jan Lička, kandidát z 22. místa do EP, člen středočeských Pirátů a Manažer logistiky průmyslové výroby.

<iframe width="600" height="338" src="https://www.youtube.com/embed/VRRtr_AXjhM" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Taktéž jste zde mohli najít stánek s propagačními předměty, odkud jste si mohli odnést plátěnou tašku „Evropa potřebuje méně plastu“, jojo nebo náramek a přečíst si naše zbrusu nové předvolební Pirátské listy, ve kterých jsme se soustředili na evropská témata. Malá ochutnávka: rozhovor s koreanistkou Ninou Špitálníkovou Europarlament přiblížíme veřejnosti; Řídí EU naše životy, nebo my řídíme život EU? od Mikuláše Peksy a samozřejmě také našich 20 programových priorit. Pokud byste si chtěli přečíst středočeské Pirátské listy a nepotkali nás přímo “v terénu”, máme pro Vás [PDF ke stažení](/piratske-listy/archiv/2019-04-stredoceske.pdf).

{% asset 'https://a.pirati.cz/resize/500x500/stredocesky/img/posts2019/kampan-podebrady2.jpg' alt='Poděbrady' %}

Na úspěšnou akci v Poděbradech, kde se vystřídalo několik set diváků, navázalo početně menší, zato stejně povedené, nedělní grilování s Piráty v Čajovně Dobříš. Potkat jste se zde mohli s příbramským pirátským zastupitelem Antonínem Schejbalem nebo středočeskou poslankyní Lenkou Kozlovou. Počasí nám přálo, jídla a pití bylo dostatek a konverzace rozhodně nevázla.

{% asset 'https://a.pirati.cz/resize/500x500/stredocesky/img/posts2019/kampan-dobris.jpg' alt='Dobříš' %}

Pondělí 29. 4. bylo poměrně nabité. Jako první proběhlo otevírání lokální poslanecké kanceláře Františka Kopřivy v Mladé Boleslavi, kam zavítal i Ivan Bartoš. Posléze odtud vyjel volební autobus s několika kandidáty do Europarlamentu na palubě vstříc tour po Středočeském kraji - s Evou Tichou nebo Michalem Gillem jste se mohli potkat v Nymburku či Poděbradech, kde debatovali s místními a rozdávali Pirátské listy občanům. A nakonec od 19 hodin se v některých středočeských městech konaly demonstrace za zachování nezávislosti české justice, již se účastnili i Piráti, například v Příbrami, Benešově nebo Mladé Boleslavi. A ve stejnou dobu jste si mohli také poslechnout Františka Kopřivu na rádiu Patriot v rámci pořadu Piráti na vlnách.

{% asset 'https://a.pirati.cz/resize/500x500/stredocesky/img/posts2019/franta-kancelar.jpg' alt='Mladá Boleslav' %}

