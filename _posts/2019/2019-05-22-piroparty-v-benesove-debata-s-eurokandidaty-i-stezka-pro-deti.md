---
category: blog
layout: post
date: 2019-05-22
#published: false
tags: volby EU Benešov
title: 'Piropárty v Benešově - debata s eurokandidáty i stezka pro děti'
description: 'Eurovolby, volby, Benešov'
author: Piráti Benešov
#authorId: jana.skopalikova
image: posts/2019/piroparty1.jpg
---
V sobotu 18. 5. jste se s námi mohli potkat v Benešově v rámci akce pro rodiny s dětmi nazvané Piropárty. Ta se konala v poklidném prostředí městského parku Klášterka. Mírně nás zarazilo množství odpadků nalezených na tomto místě, které jsme museli před příchodem návštěvníků odklidit, abychom si neudělali špatnou vizitku. Za necelou půlhodinu jsme nasbírali dva plné pytle! O situaci jsme informovali benešovského radního za Piráty Daniela Netušila, aby město na toto místo nechalo nainstalovat odpadkové koše, které zde jednoznačně chybí.

Ale teď už zpět k akci. Jak již bylo naznačeno výše, akce byla koncipovaná jako zábavné odpoledne jak pro dospělé, tak pro jejich ratolesti. Děti se na místě mohly zabavit několika stanovišti, kterými je provázeli nejen Piráti, ale také náš benešovský maskot pirát Benýto. Jaké úkoly a atrakce to byly? Měli jste si možnost vyzkoušet několik základních uzlů, jako je tzv. „ambulanťák“ na stanovišti věnovaném uzlování nebo si pocvičit poznávání bylin a stromů rostoucích v blízkém okolí. Dále jste si mohli vytvořit pěknou tašku nebo nazdobit sáček na potraviny, pro menší děti byly nachystány pirátské vybarvovánky. Nezapomněli jsme ani na sportovní stanoviště s házením frisbee na koš nebo balancováním na slack line. Vyzkoušet jste si spolu s vašimi dětmi mohli první pomoc – umět obvázat kotník nebo zápěstí se hodí každému, nebo si zahrát deskové hry s kandidáty do eurovoleb včetně speciálního Peksasa, pirátského pexesa, kde se jako dvojice skládají obrázky „dobré a špatné“ verze naší budoucnosti v různých oblastech jako je např. životní prostředí nebo průmysl. Velkým lákadlem jak pro děti, tak pro rodiče bylo si lehnout pod hvězdnou oblohu za bílého dne a ještě se něco dozvědět o vesmíru, stromech nebo suchu v úžasném mobilním planetáriu.

{% asset 'https://a.pirati.cz/resize/500x500/stredocesky/img/posts2019/piroparty2.jpg' alt='Děti - uzly' %}

Zlatým hřebem programu byla debata, v rámci které jste se mohli seznámit s našimi kandidáty do Europarlamentu – Janem Ličkou, dopravním specialistou, a Davidem Františkem Wagnerem, odborníkem na mezinárodní vztahy a školství. K probíraným tématům patřila například odpověď na otázky proč Evropa potřebuje Piráty, v čem jsme jiní než ostatní politické strany, jaké hodnoty budou za Vás hájit nebo jak je to s těmi evropskými dotacemi.

{% asset 'https://a.pirati.cz/resize/500x500/stredocesky/img/posts2019/piroparty3.jpg' alt='Děti - poznávačka rostlin' %}

Nechybělo ani občerstvení, po celou dobu akce s námi byla děvčata z Čajovny pod Moruší, kterým za to patří velký dík. Jejich malinový dortík byl naprosto úchvatný a z nabídky teplých i studených nápojů si vybral každý. Kdo měl chuť na něco většího, jistě nepohrdnul grilovanou krkovičkou z „naší produkce“.

Počasí nám přálo, akce se vydařila a vy se můžete těšit na její opakování zase příští rok v květnu! :)

