---
category: blog
layout: post
date: 2020-08-07
#published: false
tags: krajské_volby akce
title: 'Piráti v sobotu zahájí tour volebního autobusu budoucnosti. Brázdit celou zemi bude až do voleb'
description: 'krajské volby, akce'
author: Mediální odbor
#authorId: lenka.kozlova
image: posts/2020/autobus.jpg
---

Speciální pirátský volební autobus zahájí v sobotu 8. srpna 2020 svou předvolební jízdu, v průběhu dvou měsíců zavítá do všech koutů České republiky. Kromě představení programu pro krajské a senátní volby a prezentaci krajských kandidátů veřejnosti nabídne autobus také vhled do delší budoucnosti – ať už VR brýlemi, elektrickou jednokolkou nebo holografickým projektorem.

Autobus budoucnosti bude poprvé k vidění v sobotu 8. srpna od 17:00 na Palackého náměstí v Praze. Odtud pak vyráží na dvouměsíční pouť po České republice. „Chceme lidem zprostředkovat zážitek a ukázat možnou podobu budoucnosti. Kromě volebního programu bude autobus ukazovat i vize odborníků o budoucnosti v řízených oblastech. Lidé, kteří navštíví naše akce, mohou vidět hydroponický systém na pěstování plodin, 3D tiskárnu nebo holografický projektor. Zároveň si mohou vyzkoušet virtuální realitu nebo elektrickou jednokolku. Na své si přijdou i děti, pro které máme připravené technologicky zajímavé hračky,” říká volební manažer Pirátů Pavel Štěpánek.

Každý den až do dne konání krajských a senátních voleb mohou občané dorazit na zastávky autobusu a debatovat s představiteli Pirátské strany. Těchto setkání se zúčastní jak jednotliví poslanci, krajští či senátní kandidáti, tak předseda strany Ivan Bartoš. 

**Středočeským krajem bude pirátský autobus brázdit celkem 8 dní:**
* 23. 8.: Mladá Boleslav, Nymburk, Poděbrady
* 24. 8.: Kolín, Uhlířské Janovice, Vlašim
* 4. 9.: Kutná Hora
* 13. 9.: Votice, Benešov, Sedlčany, Příbram
* 18. 9.: Mělník, Bělá pod Bezdězem, Mnichovo Hradiště
* 20. 9.: Kladno, Kralupy nad Vltavou, Neratovice, Brandýs
* 30. 9.: Český Brod, Říčany, Jesenice, Černošice, Beroun
* 1. 10.: Rakovník

[Program tour autobusu a jednotlivých zastávek autobusu](https://pirati.cz/assets/pdf/Roadplan-autobus.pdf)
