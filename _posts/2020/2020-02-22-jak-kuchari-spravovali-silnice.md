---
category: blog
layout: post
date: 2020-02-22
#published: false
tags: kauzy
title: 'Jak kuchaři spravovali silnice'
description: 'kauzy'
author: Mediální odbor
#authorId: marek.rebicek
image: posts/2020/Korupce.jpg
---

Už jste tu pohádku od naší hejtmanky Jaroslavy Jermanové z ANO asi slyšeli. Podezřelé stamilionové zakázky středočeských silničářů jsou v pořádku, ačkoliv podle znalců nikdy nebyly provedeny. A přesto, že firmu i kraj vyšetřuje policie a Národní centrála proti organizovanému zločinu.

Pro připomenutí – naše krajská správa a údržba silnic přidělila v minulých dvou letech firmě Culinaria Art, kterou vlastní šéfkuchař  Robert Chejn, dvě zakázky na ošetření alejí podél málo frekventovaných silnic na Kolínsku a Kutnohorsku. Firma přitom takové služby nikdy veřejně nenabízela a na internetových stránkách se prezentuje výhradně jako provozovatel hotelu. 

Šéf středočeských silničářů Zdeněk Dvořák tvrdí, že se se šéfkuchařem Robertem Chejnem vlastně nezná. Nyní se však v mediích objevily nové informace, které to zpochybňují. Nejenže Zdeněk Dvořák má dům v Ratboři u Kolína, kde Robert Chejn provozuje hotel Chateau Kotěra, ale navíc jsou oba členové stejného mysliveckého sdružení. Taky vám to zní jako pohádka?

Není to ale první případ. Správa silnic za jednu podobnou soutěž v hodnotě 24 milionů korun dostala od Úřadu pro ochranu hospodářské soutěže pokutu 300 tisíc.

Co na to říká pirátský kandidát na středočeského hejtmana Jiří Snížek: 
> "Věřím, že za rok už podobné přihrávání zakázek a zpronevěra veřejných peněz nebudou možné, protože Středočeši ve volbách vyjádří nesouhlas s takovýmto jednáním. Jako Piráti máme jednoznačný protikorupční program a přísná pravidla transparentnosti aplikujeme i na sebe. Lidé nám prostě uvidí pod ruce."
