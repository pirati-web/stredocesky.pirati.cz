---
category: blog
layout: post
date: 2020-12-22
#published: false
tags: volby poslanecká_sněmovna
title: 'Středočeské Piráty povede do parlamentních voleb Klára Kocmanová'
description: 'volby, poslanecká sněmovna'
author: Mediální odbor
#authorId: lucie.chocholova
image: posts/2020/12-klara.jpg
---

Kdo povede středočeské Piráty do parlamentních voleb? Středočeští Piráti mají za sebou druhé kolo volby lídra/lídryně do parlamentních voleb, které proběhnou v příštím roce. Největší podporu v obou kolech získala v demokratickém hlasování Klára Kocmanová.

> „Svoji kandidaturu beru jako příležitost moci prosazovat programové priority sociální politiky. Mojí prioritou číslo jedna je dostupné a udržitelné bydlení. Dalšími důležitými tématy jsou pro mne chudoba, dostupná péče, transformace velkokapacitních ústavů a péče o životní prostředí. Dále bych se ráda zaměřila i na téma ochrany soukromí. Je třeba informovat lidi o ceně jejich vlastních dat a důstojnosti,“ uvedla ve zkratce nově zvolená lídryně ve své kandidátské řeči.

Po volbě lídryně čeká Piráty volba čela kandidátky, ve které se dozajista mimo uchazečů o pozici lídra - Františka Kopřivy, Štěpána Drtiny, Patricka Zandla a Jiřího Lehejčka, objeví další zajímaví kandidáti a kandidátky.
