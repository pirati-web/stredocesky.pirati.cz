---
category: blog
layout: post
date: 2021-10-25
#published: false
tags: 
  - životní prostředí
  - krajská politika
  - tisková zpráva
title: 'Jana Skopalíková: Podpora biodiverzity je naší prioritou!'
description: 'životní prostředí, krajská politika, tisková zpráva'
author: Mediální odbor
#authorId: lucie.chocholova
image: posts/2021/2021-10-25-jana2.jpg
---

Zastupitelstvo kraje schválilo poskytnutí dvou individuálních dotací na kofinancování projektů podpořených z Operačního programu životního prostředí, které přispívají ke zvýšení schopnosti zadržovat vodu v krajině, posilují biologickou rozmanitost a napomáhají zastavit její úbytek. První projektem, který obdrží 805,6 tisíc korun, je **Budování a obnova tůní na Podblanicku** ze ZO ČSOP Vlašim. Dotace ve výši 2,16 mililiónu bude poskytnuta projektu **Revitalizace Jizbické pískovny u Nymburka**.

> „Podpora biodiverzity je jednou z našich priorit. Jsem ráda, že můžeme podpořit tyto dva projekty, které pomáhají navracet krajině její dávno zapomenutou tvář. Ať už je to vytvářením soustavy tůní a mokřadů, které jsou přirozeným biotopem pro chráněné druhy živočichů nebo například obnovou zanedbaného území s velmi cennými druhy rostlin a živočichů,“ uvádí radní pro oblast životního prostředí a zemědělství [Jana Skopalíková](https://stredocesky.pirati.cz/lide/jana-skopalikova/).

Projekt **Budování a obnova tůní na Podblanicku** je zaměřen na přírodovědně cenné mokřadní louky, z nichž některé jsou vyhlášené i jako Evropsky významná lokalita Podlesí. Na loukách dojde k odstranění náletových dřevin a obnoví se nebo vytvoří nové tůně pro obojživelníky. Na lokalitu již byly navráceny rovněž vzácné druhy rostlin.

Druhým podpořeným projektem je **Revitalizace Jizbické pískovny**. Tento projekt řeší revitalizaci území s ekologicky cenným ekosystémem. Tím vytvoří a posílí jednak stabilní stanoviště pro ohrožené druhy živočichů, ale zároveň též zpřístupní areál bývalé pískovny veřejnosti. Součástí projektu je také vybudování naučné stezky.
