---
category: blog
layout: post
date: 2021-04-24
#published: false
tags: 
  - hoax 
  - regionální rozvoj
title: 'Matouš Vanča: Hoaxy nás nezlomí, na skutečném programu pracujeme usilovně dál.'
description: 'hoax, místní rozvoj'
author: Matouš Vanča
#authorId: matous.vanca
image: posts/2020/vanca.jpg
---

Jsem za Piráty vedoucím expertního týmu Místní rozvoj, který píše program v příslušné oblasti. Nemáme v něm žádný pododdíl "Rozvoj státu s jasnou vizí" a nic takového jako pododdíly ani v programu nepoužíváme. Jinými slovy, přiložená tabulka, která se teď masivně šíří po internetu, je hoax - úmyslně vymyšlený a vyrobený podvod, který se tváří, jako by byl dokumentem uniklým od Pirátů. Není.

Zaznamenal jsem i verzi, že prý tabulka je sice falešná, ale vytvořená podle skutečných záměrů Pirátů. K tomu uvádím: pokud nějaký člen nebo příznivec Pirátů rozvíjí teze o zvýšení daní za účelem financování nepodmíněného základního příjmu, tak do našeho programového týmu se to ani nedostalo, nikdy jsme o tom nejednali a v životě jsme to ani neviděli. Z toho je vidět, jak moc je to asi relevantní. V programu samozřejmě nic takového není a nebude.

Snažíme se v týmu Místní rozvoj psát program co nejpoctivěji dokážeme, tvoříme ho společně se zkušenými starosty, pilujeme každou větu a dohledáváme analýzy. Muset pak ještě vyvracet lži a podvody je frustrující. Ale všichni ti šiřitelé hoaxů si mohou být jisti, že to do voleb vydržíme a po volbách se pokusíme maximum našeho programu splnit. Toho skutečného, ne toho vymyšleného, samozřejmě. Programu, který pomůže i těm, kteří cítí potřebu o nás teď lhát.

Chceme totiž, aby se v téhle zemi žilo líp, a to ve všech regionech. Nejen v Praze, ale i na venkově, v pohraničí, v regionech se sociálními problémy. Zkrátka i v těch končinách, na které současná vláda zapomněla.

Tahle země má budoucnost, i když se to po působení současné vlády nezdá.
<br><br>

{% asset 'https://a.pirati.cz/stredocesky/img/posts/2021/2021-04-24-hoax.jpg' alt='HOAX' align='center' width='600px' %}

