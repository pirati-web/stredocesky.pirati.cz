---
category: blog
layout: post
date: 2021-03-29
#published: false
tags: krajská_politika školství
title: 'Vyjádření zastupitelského klubu k optimalizaci gymnázií v Příbrami'
description: 'krajská politika, školství'
author: Mediální odbor
authorId: lucie.chocholova
image: posts/2021/2021-03-29-trida.jpg
---

Na základě analýz krajského expertního týmu, doporučení pirátského resortního týmu, ale také po diskuzi s radním pro oblast vzdělávání a sportu Mgr. Milanem Váchou jsme došli k závěrům, že nemůžeme navrženou optimalizaci gymnázií v Příbrami podpořit. 
Podporujeme svobodnou volbu při rozhodování se o studiu na střední škole. Klademe důraz na všeobecné vzdělávání a reflektujeme zájem o gymnaziální vzdělávání.

1. Podporujeme svobodnou volbu při rozhodování se o studiu na střední škole. Klademe důraz
na všeobecné vzdělávání a reflektujeme zájem o gymnaziální vzdělávání.
2. Optimalizace je zásadním a potřebným krokem ke kvalitnějšímu vzdělávání. Na Příbramsku
vnímáme jako vhodnější oborovou optimalizaci středních škol.
3. Podporujeme kvalitní odborné školství, kterého docílíme změnou oborů a podpořením
investic do těchto škol.
4. Domníváme se, že sloučením gymnázií v Příbrami se nezvýší kvalita ostatních škol v regionu.
Podle podkladů zpracovaných našimi odborníky dojde k přesunu zájemců o gymnaziální
vzdělávání do Prahy.
5. Omezením gymnaziálních míst může dojít k rozevření sociálních nůžek ve vzdělávání.
Studenti z ekonomicky silných rodin budou investovat do přípravy na přijímací zkoušky, aby
ve ztížené soutěži o přijetí uspěli, nebo budou dojíždět za gymnaziálním vzděláváním do
Prahy. Studenti z ekonomicky slabých poměrů budou nuceni na gymnaziální studium
rezignovat.
6. Úroveň vzdělání má přímý dopad na uplatnění na trhu práce. Dnes je na Příbramsku největší
nezaměstnanost z celého Středočeského kraje.
7. Nemáme informace o tom, že by se Gymnázium pod Svatou Horou v Příbrami výrazně
vychýlilo v kvantitativních a kvalitativních ukazatelích z krajského průměru.

[Stanovisko Krajského expertního týmu - Školství](https://a.pirati.cz/stredocesky/files/Optimalizace_KET_vyjadreni_public_FINAL.pdf) 

[Stanovisko republikového Resortního týmu - Školství](https://a.pirati.cz/stredocesky/files/resortni_tym_optimalizace_FINAL.pdf)
