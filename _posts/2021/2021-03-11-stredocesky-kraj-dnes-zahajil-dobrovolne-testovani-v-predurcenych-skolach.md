---
category: blog
layout: post
date: 2021-03-11
#published: false
tags: krajská_politika covid-19
title: 'Středočeský kraj dnes zahájil dobrovolné testování v předurčených školách'
description: 'krajská politika, covid-19'
author: Ondřej Petr 
authorId: ondrej.petr
image: posts/2021/2021-03-11-deti.jpg
---

Podle aktuálních statistik je evidentní, že nejčastějším výskytem ohnisek covid-19 jsou právě školská zařízení - před uzavřením se jednalo celkem o 275 škol ve Středočeském kraji, což je alarmující číslo. Vzhledem k tomu, že stát nemá v úmyslu testovat děti v předurčených školách, jsme se jako rada kraje rozhodli tyto děti pravidelně dobrovolně testovat na vlastní náklady z rozpočtu kraje. Předurčených škol je ve Středočeském kraji 87 a tento týden je navštěvuje 1650 dětí zdravotníků a dalších pracovníků podílejících se na boji s pandemií. Budou využity tzv. cucací PCR testy, které jsou sice dražší, ale mnohem citlivější a děti je možné testovat méně často. Současně tyto testy dopadly nejlépe v pilotním testování ve středočeských školách.
