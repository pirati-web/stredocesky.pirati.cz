---
category: blog
layout: post
date: 2021-11-11
#published: false
tags: 
  - zemědělství
  - krajská politika
  - tisková zpráva
title: 'Jana Skopalíková: Hrr na mor 2022!'
description: 'zemědělství, krajská politika, tisková zpráva'
author: Mediální odbor
#authorId: lukas.kohout
image: posts/2021/2021-11-11-jana.jpg
---

**Středočeští včelaři žádají kraj o podporu v boji s šířením moru včelího plodu. Radní dnes jejich žádost o dotaci na projekt *„Hrr na mor 2022“* podpořili, konečné slovo bude mít krajské zastupitelstvo.**

Celkové náklady na projekt jsou odhadovány na **1,7 milionu** korun, Český svaz včelařů žádá Středočeský svaz o **1,36 milionu** korun. 

> „Projekt je pokračováním úspěšných kampaní z minulých let. Ty mimo jiné pomohly odhalit 25 pozitivních stanovišť na základě provedených vyšetření vzorků "zimní měli". Nová kampaň naváže na pozitivní zkušenosti a zaměří se na zdokonalení komunikace se včelaři s cílem plošného zapojení aktivních jednotlivců a osvědčených propagátorů předešlých kampaní,“ uvedla radní pro životní prostředí a zemědělství [Jana Skopalíková](https://stredocesky.pirati.cz/lide/jana-skopalikova/).

Finanční podpora bude dostupná pro všechny chovatele včel ve Středočeském kraji, kterým je také tato kampaň určena. Konečným výstupem projektu má být minimálně **2 700 vzorků** vyšetřených na mor včelího plodu v rámci celého kraje, což představuje zhruba **50 000 včelstev**. Projekt, který bude probíhat **od listopadu 2021 do července 2022**, počítá i se zřízením odborné poradny a webových stránek s kontakty a instrukcemi pro chovatele.

Vzhledem k tomu, že neexistuje subjekt zastřešující všechny včelaře ve Středočeském kraji, převzala.

Iniciativu připravit projekt pro všechny včelaře v regionu **kladenská Okresní organizace Českého svazu včelařů**. Zástupci ostatních okresních organizací tomuto projektu vyjádřili podporu.

> „Připravovaná Kampaň prevence šíření moru včelího plodu by měla pomoci v odhalování dosud neznámých ložisek ve Středočeském kraji. Počítá se také s objektivním informováním včelařů o rizicích spojených s touto nebezpečnou chorobou. Nedostatek informací totiž mnohdy brání včasnému odhalování nákazy,“ dodala [Jana Skopalíková](https://stredocesky.pirati.cz/lide/jana-skopalikova/), podle které by realizace projektu mohla přispět k rozvoji včelařství ve Středočeském kraji.
