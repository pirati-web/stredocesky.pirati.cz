---
category: blog
layout: post
date: 2021-04-22
#published: false
tags: krajská_politika regionální_rozvoj doprava
title: 'Jan Lička: Vnímejme cyklistiku jako rovnocenný druh dopravy'
description: 'krajská politika, regionální rozvoj, doprava'
author: Soňa Brunnerová
#authorId: lucie.chocholova
image: posts/2021/2021-04-22-cyklo.jpg
---
Středočeský kraj (SčK) vyčlenil celkem 18,5 milionu korun na výstavbu cyklostezek na dálkových páteřních cyklotrasách, které kraj propojují. Budování cyklostezek patří mezi jeden ze zásadních cílů současného vedení kraje.

> "Podpora stezek v krajině je společným programem Pirátů i Starostů, schválení dotace na rozvoj regionálních a dálkových cyklostezek proto vítáme," řekl Jan Lička, pirátský místopředseda Výboru pro dopravu SčK.

Obce a města mohou žádat od 10. 5. o 30. 7. 2021 o finance z Programu pro poskytování dotací z rozpočtu Středočeského kraje na výstavbu cyklistické infrastruktury prostřednictvím internetové aplikace dotace.kr-stredocesky.cz.

Podmínkou pro poskytnutí této dotace je vždy spolufinancování akce z Integrovaného regionálního operačního programu (IROP) Evropské unie nebo ze Státního fondu dopravní infrastruktury (SFDI). Minimální spoluúčast žadatele na financování projektu činí 15 % z celkových uznatelných nákladů (CZV), zároveň nepřekočení výše spoluúčasti žadatele snížené o 35 % jeho skutečných ročních daňových příjmů za minulý rok.

**Všechny potřebné informace najdete na https://www.kr-stredocesky.cz/web/14450/93.**

> “Je třeba dodat, že při rozměrech Středočeského kraje jde o projekt symbolického rozsahu. Hejtmané společně s městy požadují v Národním plánu obnovy vyčlenit na cyklodopravu alespoň 2,5 miliardy korun. K tomu můžeme dospět jen tak, že prostřednictvím moderního urbanismu uchopíme bezmotorovou dopravu jako rovnocenného partnera dopravy železniční a silniční a překonáme společenskou skepsi k pohybu vlastními silami nad rámec volnočasové turistiky," dodává Jan Lička.

Na stavby cyklostezek v koridorech dálkových páteřních cyklotras mohou žadatelé získat od kraje maximální výši dotace ve výši vlastního podílu na CZV projektu. Jedná se konkrétně o:
* Cyklotrasu 1: Praha – Kouřim - Kutná Hora - Čáslav - Ronov nad Doubravou
* Cyklotrasu 2: Labská stezka
* Cyklotrasu 3: Praha – Beroun – Plzeň
* Cyklotrasu 7: Vltavská cyklistická cesta
* Cyklotrasu 11: Geenways Praha – Vídeň
* Cyklotrasu 17: Greenway Jizera
* Cyklotrasu 19: Sázavská cyklotrasa
* Cyklotrasu 39: Greenway Berounka Střela
