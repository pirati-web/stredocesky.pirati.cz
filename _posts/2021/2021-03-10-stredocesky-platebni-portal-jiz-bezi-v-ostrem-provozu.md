---
category: blog
layout: post
date: 2021-03-10
#published: false
tags: krajská_politika digitalizace
title: 'Středočeský Platební portál již běží v ostrém provozu'
description: 'krajská politika, digitalizace'
author: Lukáš Kohout
authorId: lukas.kohout
image: posts/2021/2021-03-10-PP.jpg
---

Před necelým rokem vznikl ve Středočeském kraji záměr na vytvoření Platebního portálu. Realizací projektu byla pověřena kraská Regionální dotační kancelář, p.o. Jako zhotovitel byla vybrána společnost [Abuco ICT s.r.o.](https://www.abuco.cz/). Za necelé tři měsíce, v září 2020, byla aplikace spuštěna v pilotním režimu, do kterého se zapojilo na dvě desítky obcí a 150 školských zařízení. Nové vedení kraje po říjnových volbách tento projekt také podpořilo a v rámci Výboru pro digitalizaci a chytrý kraj (VDCHK) byla vytvořena pracovní skupina pod vedením Tomáše Nováka (ODS), jejímž členem je za Piráty [Jan Korbel](https://stredocesky.pirati.cz/lide/jan-korbel/) a duchovní otec projektu Gebriel Kovacs (ANO). Jelikož byl pilot úspěšný, rozhodla v únoru Rada kraje (RK) na základě doporučení VDCHK o jeho překlopení do ostrého provozu. 

A co nám vlastně Platební portál přináší? Umožňuje městům a obcím, ale i školám, spolkům či sportovním klubům ze Středočekého kraje spravovat své poplatky bezhotovostně. Stačí jim zaregistrovat se na stránkách [Platební portál Středočeského kraje](https://platby-sc.cz/registrace-uzivatele), nastavit si jaké platby a v jaké výši chtějí vybírat, a ty následně přistanou na jejich účtě v plné výši. Náklady na poplatky za zpracování plateb (momentálně spravované Českou spořitelnou a.s.) i za provoz portálu nese v tuto chvíli plně Středočeský kraj. Typickým příkladem využití portálu jsou platby za svoz komunálního odpadu, za psy, vodné a stočné, členské příspěvky spolkům, klubům, knihovnám, úhrada obědů či zájmových kroužků ve školách či ZUŠkách. Jednoduché uživatelské rozhraní umožní registrovaným subjektům nastavit si vše zcela individuálně podle jejich vlastních potřeb. 

Stávající provozovatelé portálu mají platnou smlouvu do září 2021. Proto RK pověřila pracovní skupinu přípravou otevřeného výběrového řízení na dodavatele technického zajištění i platební brány.  
> "Díky tomu, že zdrojový kód aplikace je ve vlastnictví kraje, bude moci být veřejná zakázka vypsána jako otevřená a do budoucna umožní sdílet aplikaci případným zájemcům z jiných krajů či ze strany státu." pochvaluje si [Jan Korbel](https://stredocesky.pirati.cz/lide/jan-korbel/).

Než budeme znát vítěze, bude na platebním portálu probíhat další rozvoj a optimalizace tak, aby jej snadno mohly využívat další obce. Také budou probíhat důkladné penetrační testy, díky kterým bude portál otestován pro plný provoz. Poté se také rozběhne masivní kampaň, která by měla portál propagovat, aby z něj mělo užitek co nejvíce Středočechů.
> „Věřím, že platební portál dostupný na adrese www.platby-sc.cz bude oblíbeným nástrojem, který výrazně zjednoduší nejen vybírání poplatků. Výbor pro digitalizaci a chytrý kraj bude nápomocen při dalším rozvoji a testování portálu“ uvedl jeho místopředseda [Tomáš Zmuda](https://stredocesky.pirati.cz/lide/tomas-zmuda/) (Piráti).

V současné době probíhá vývoj podobného řešení i na celostátní úrovni pod Ministerstvem vnitra. Tento projekt běží ale již dva a půl roku a původní termín spuštění byl před 18 měsíci, přesto není stále dokončen. Podle informací, které máme k dispozici, nebude testovací provoz spuštěn dříve než za několik měsíců.
> "Proto se Středočeský kraj rozhodl jít cestou vlastního portálu, který je nyní připraven pro ostrý provoz. Do doby, než bude platební portál MV plně v provozu, budeme plně podporovat portál SK. Poté vyhodnotíme vlastnosti a náklady obou portálů a případně přehodnotíme svůj postoj," vysvětlil kroky vedení Středočekého kraje [Tomáš Zmuda](https://stredocesky.pirati.cz/lide/tomas-zmuda/).
