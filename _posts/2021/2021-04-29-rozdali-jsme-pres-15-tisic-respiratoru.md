---
category: blog
layout: post
date: 2021-04-29
#published: false
tags: krajská_politika covid-19 piráti_pomáhají
title: 'Rozdali jsme přes 15 tisíc respirátorů!'
description: 'covid-19, komentář, poslanecká sněmovna'
author: Soňa Brunnerová
#authorId: lenka.kozlova
image: posts/2021/2021-04-29-respirator.jpeg
---

**Během letošního března jsme v rámci Středočeského kraje uspořádali sbírku na respirátory FFP-2 a nano roušky pro sociálně potřebné, kterým činilo finanční problém tuto ochrannou pomůcku pořídit. Důvodem bylo vládní nařízení, na jehož základě mají všichni lidé v ČR povinnost nosit nasazený respirátor v řadě uzavřených prostor (MHD, obchody, úřady atd.).**

Proto se naše středočeské krajské sdružení rozhodlo uspořádat veřejnou sbírku na stránkách dary.pirati.cz, přes které jsme  vybrali celkem 28 173 Kč.

> „Celkem jsme pro lidi získali více než 15 tisíc respirátorů, což já osobně považuji za super číslo. 7340 respirátorů jsme nakoupili za vybrané peníze a zbylých 8400 jsme dostali darem,“ uvádí koordinátorka sbírky Veronika Hažlinská.

Získali jsme respirátory v celkové hodnotě 140 000 Kč. Podařilo se to také díky darům od dodavatelské firmy a nízké ceně (9 Kč za jeden kus), kterou nám tato společnost nabídla.

> „Sbírku jsme ukončili k poslednímu březnu, běžela tedy jeden měsíc. Výdej respirátorů ale od některých místních sdružení běží doteď a pořád je rozdávají tam, kde jsou potřeba,“ říká Veronika Hažlinská.

Respirátory jsme po vlastní ose roznesli např. do farní nebo oblastní charity v Kolíně, Neratovicích, Kralupech nad Vltavou, Řevnici, Nymburku, Berouně či v Kutné Hoře. Mj. jsme pomohli také v Ústeckém kraji.

> „Mám radost z toho, že jsme úplnou náhodou narazili na poptávku na respirátory pro samoživitele do Teplic. Tak jsme jim obratem poslali 1000 kusů,“ doplňuje koordinátorka.

Projekt Respirátor byla společná iniciativa členů a registrovaných příznivců Středočeského kraje jejíž cílem byla distribuce certifikovaných respirátorů potřebným. Tento projekt byl organizován ve spolupráci s fundraisingovým týmem a mediálním odborem Pirátů Středočeského kraje.

[Závěrečná zpráva projektu ResPirátor](https://a.pirati.cz/stredocesky/files/Závěrečná zpráva projektu Respirátor.docx)
