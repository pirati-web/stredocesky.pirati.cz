---
category: blog
layout: post
date: 2021-03-14
#published: false
tags: 
  - EU 
  - lidská práva 
  - bezpečnost
title: 'Klára Kocmanová: Šmírování není normální'
description: 'EU, lidská práva, bezpečnost'
author: Mediální odbor 
#authorId: ondrej.petr
image: posts/2021/2021-03-14-tvare.png
---

Šmírování není normální. Proto středočeská lídryně pirátské kandidátky [Klára Kocmanová](https://stredocesky.pirati.cz/lide/klara-kocmanova/) a naše europoslankyně 
[Markéta Gregorová](https://www.pirati.cz/lide/marketa-gregorova/) společně spouštějí kampaň [Vraťte nám naše tváře](https://zo.pirati.cz/tvare/), která má upozornit veřejnost 
na nové sledovací technologie a nasbírat podpisy pod [evropskou petici](https://reclaimyourface.eu/) za zákaz biometrického šmírování.

Cílem evropské iniciativy **Reclaim Your Face** je vybojovat novou legislativu, která zabrání masovému šmírování za použití tzv. biometrických technik pracujících s daty,
která jsou jedinečná pro naše těla a naše jednání – tedy pro to, kým jsme. Jsou to typicky průmyslové kamery či softwary na rozpoznávání obličejů. Petice má za cíl nasbírat
1 milion podpisů. Pirátky Klára Kocmanová a Markéta Gregorová se nyní rozhodly podpořit petici i v České republice.

> „Ráda bych v kampani informovala o nebezpečích, která se ukrývají v automatickém rozpoznávání osob. Aby totiž taková detekce biometrických údajů fungovala, je k ní třeba
plošný sběr dat. Na základě jejich srovnání se pak třídí lidi do určitých skupin, např. starý nebo mladý, normální anebo podezřelý. Takový výpočet může vytvářet sociální nerovnost;
podezřelým se člověk může stát jakýmkoliv vybočením oproti ‘normálu’: kamery na Praze 1 takto například zaznamenávají ‘delší postávání na jednom místě’. Naším cílem je získat
dostatečné množství podpisů petice, aby mohlo dojít k legislativní úpravě na evropské úrovni,“ představuje kampaň Pirátka Klára Kocmanová.

> „Před pár měsíci se mi za Evropský parlament podařilo prosadit důslednější kontrolu vývozu technologií používajících biometrii do autokracií a diktatur, kde mohou být zneužity
proti občanům. V takovém případě může být soukromí doslova otázkou života a smrti. Svého soukromí bychom se ale neměli tak snadno plošně vzdávat ani my, právě naopak: neměli
bychom používat proti svým občanům to, co odsuzujeme v zahraničí jako de facto autoritářskou praktiku. Nyní je na petici přes 34 000 podpisů. Podmínkami petice je milion podpisů
celkem a určitý počet z každé země, kdy pro Českou republiku sháníme minimálně 14 805 podpisů. Jakmile se to podaří naplnit, musí se problémem zabývat Evropské komise a proces 
na evropské i české úrovni budeme jako Piráti pozorně sledovat,” slibuje europoslankyně Markéta Gregorová.
