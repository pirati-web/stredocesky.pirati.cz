---
date: 2018-10-07
category: blog
tags:
 - komunální_volby
layout: post
title: Tisková zpráva - Piráti se ve Středočeském kraji prosadili
author: Klára Kocmanová
authorId: klara.kocmanova
image: posts/2018/obecni_a_senatni_volby.jpg
---
V komunálních volbách ve Středočeském kraji Piráti bojovali o místa na radnici celkem v sedmi městech, k tomu ve třech dalších měli svoje nezávislé kandidáty. Celkem se na zastupitelstva obcí dostalo jedenáct uchazečů nominovaných za Českou pirátskou stranu. 

Nejlepší výsledky měli Piráti v Brandýse nad Labem, kde v koaliční kandidátce se STANem získali celkem 21,04 %. Do zastupitelstva se dostalo celkem 5 kandidátů a z toho 2 Piráti, Patrick Zandl a Marek Řebíček. V Černošicích s počtem 11,96 % se zastupiteli stanou Martin Trešl a Mgr. Marek Jeřicha. V Benešově Piráti s podporou Strany Zelených získali 7,45 % a na zastupitelstvo se chystá Ing. Daniel Netušil za Piráty a Ing. Mgr. Radek Klempera ze Strany Zelených. V Kutné Hoře Piráti získali podporu 6,87 %, zastupitelé budou Bc. Štěpán Drtina a Mgr. Bc. Vít Šnajdr. Pirátská strana v Příbrami dostala 5,55 %, jeden mandát získal Antonín Schejbal. V Nymburce byl pro Piráty volební výsledek 4,34 %, v Kolíně 2,53 %. V nezávislých kandidátkách byli zvoleni v Jinočanech v uskupení 

Sdružení Nezávislých Jinočany 2018-2022 Ing. Tomáš Zmuda a v Krnsku za Otevřené Krnsko MgA. Dominika Michailidu Poživilová. V Kmetiněvsi kandidoval za vítěznou stranu Kmetiněves náš domov Bc. Jan Lukášek, ale do zastupitelstva se neprobojoval.

V senátních volbách kandidovala v senátním obvodu č. 38 Daniela Weissová, získala 14,96 %, čímž se dostala na třetí místo a v obvodu č. 41 kandidoval Petr Chaluš s podporou 9,74 % a skončil v pořadí čtvrtý. Ani jeden z kandidátů do Senátu tak nepostoupil do druhého kola voleb.

Kontakt pro média: Antonín Schejbal - antonin.schejbal@pirati.cz +420 777 703 766

